# Progetto Ruby Bridge

Chi volesse partecipare può compilare il [questionario di adesione](http://goo.gl/forms/GC6Bho8GmW)

## Motivazioni

Penso che il nemico numero 1 del terrorismo sia l'educazione, perché le azioni terroristiche avvengono nel nome dell'ignoranza.

Essendo uno sviluppatore software ho partecipato ad eventi inclusivi in cui i partecipanti condividono le proprie esperienze e collaborano allo sviluppo di progetti d'utilità.

Ho quindi pensato che un buon modo per fare del bene, senza avere la pretesa di salvare il mondo dall'oggi al domani, possa essere quello di donare il mio tempo e la mia esperienza per un progetto inclusivo di condivisione e integrazione, su base locale.

## Contenuti

Vorrei quindi organizzare un corso gratuito per insegnare la programmazione web ([Ruby](https://it.wikipedia.org/wiki/Ruby), [HTML](https://it.wikipedia.org/wiki/HTML), [CSS](https://it.wikipedia.org/wiki/CSS) e [JavaScript](https://it.wikipedia.org/wiki/JavaScript)) ad un gruppo di desiani (per una migliore gestione logistica, ma in base al livello di partecipazione potrebbe avere senso estendere anche ai comuni limitrofi), eterogeneo per etnia, religione e sesso, tramite strumenti (gratuiti) di collaborazione ([Linux](https://it.wikipedia.org/wiki/Linux), [GitHub](https://github.com), [Heroku](https://heroku.com), etc).

## Svolgimento

Il corso, nella sua prima forma di esperimento, dovrebbe verosimilmente avvenire per una o due sere la settimana, per circa un mese.

## Requisiti

Il corso si rivolge a chi già possiede almeno una basilare conoscenza del computer e di Internet: conoscenza di file e cartelle, ricezione e spedizione di e-mail, visualizzazione di pagine web e poco altro.

Per questo primo esperimento non pensavo di porre particolari restrizioni d'età, ma in base al tipo di adesione potrei creare più gruppi omogenei, ad esempio un gruppo di ragazzi e un gruppo di adulti.

È inoltre richiesto che i partecipanti siano in possesso di un portatile (Linux, Window o OSX). Qualora qualche ente dovesse provvedere offrendo delle piattaforme, questo requisito potrebbe cambiare :-)

## Feedback

A questo punto avrei bisogno di più feedback possibile :-)

Conoscete responsabili di organizzazioni locali che promuovono l'integrazione ai quali potrei chiedere direttamente?

Sarebbe davvero un'ottima cosa avere il supporto del comune :-)

Conoscete responsabili di enti che potrebbero essere interessati a promuovere l'iniziativa? Potrebbero aiutare nella diffusione, offrire un luogo dove svolgere il corso e/o offrire l'uso di alcuni computer per i partecipanti che ne sono sprovvisti.
Sentitevi liberi di taggare nei commenti persone che potrebbero aiutare fornendo informazioni utili :-)

Se siete degli sviluppatori e volete aiutarmi nell'attività di mentoring o anche solo se volete aiutare nell'organizzazione generale del progetto, fatemelo sapere :-)

Per darmi feedback potete scrivere direttamente qui nei commenti, spedirmi dei messaggi su Facebook o via e-mail (root@olisti.co).

## Contesti di discussione

- [Desio Città Aperta](https://www.facebook.com/desio.cittaaperta/posts/954674121293837) (Facebook)
- [Hub Desio Giovani](https://www.facebook.com/incontragiovani.desio/posts/411517019055944) (Facebook)
- [Sei di Desio se](https://www.facebook.com/groups/823777737638221/permalink/1256752294340761/) (Facebook)
- [Associazione Ruby Italia](https://www.facebook.com/AssociazioneRubyItalia/posts/919194068164926) (Facebook)
- [Post su Google+](https://plus.google.com/u/0/+mauriziodemagnis/posts/QuRairMyf9g)
- [Tweet](https://twitter.com/olistik/status/665979353877061632)
